# Hovedstadens Stillads Udlejning
![](media/stillads.jpeg)  

Beskrivelse af virksomheden
Hovedstadens Stillads Udlejning (HSU) er en virksomhed, der opstiller stilladser ved større
byggerier.
Kunderne er større entreprenør- og byggevirksomheder.
Businesscase
I forbindelse med en stigning i aktivitetsniveauet har man oplevet problemer med logistikken:

1. Man har haft problemer med at have overblik over materiellet og man satser på at
implementeringen af et nyt IT-system kan skabe dette overblik og derved opnå bedre
udnyttelse af materiellet
2. Man har måttet sige nej til en del ordrer, primært pga. knaphed på monteringsressourcer og
man håber at IT-systemet kan give bedre planlægning, der vil betyde øget effektivitet.
3. Man vil også gerne kunne give kunder hurtig besked om hvorvidt man kan levere en
efterspurgt leverance og ligeledes hurtigt kunne give et tilbud. Man har tidligere oplevet
nogle kunder har klaget over behandlingstiden.

## Nuværende arbejdsgange
Langt de fleste forespørgsler på stilladser sker telefonisk, men nogle faste kunder sender en mail i
stedet for at ringe.
Når man har fået en forespørgsel, er det første der skal ske at stilladset skal designes. Hvis der er
tale om mindre projekter, beder salgsmedarbejderen kunden om at fremsende en tegning af
bygningen med en markering af hvor man ønsker stillads. I de fleste tilfælde kan
salgsmedarbejderen på denne baggrund designe stilladset. I nogle tilfælde er salgsmedarbejderen
dog nødt til at indhente yderligere information eller tage ud og bese bygningen.
Ved større projekter er salgsmedarbejderen altid ude og bese lokaliteten, hvor stilladset skal
opstilles inden stilladset designes.
Når salgsmedarbejderen har designet stilladset, sendes designet til godkendelse hos en af de to
controllere. Når designet er godkendt, kontrollerer salgsmedarbejderen, at det nødvendige materiel
er disponibelt i den ønskede periode og tjekker at det kan passes ind med montører og lastvogne.
Dette kontrolleres i den fælles kalender, som ligger på intranettet. Hvis ressourcerne er til stede
udarbejder salgsmedarbejderen et tilbud, som mailes til kunden.
Hvis kunden accepterer tilbuddet fremsendes en ordrebekræftelse.
### Logistikproblemer
I virksomheden er der en række logistikproblemer:
- Det er vanskeligt, at lave en fornuftig planlægning af montørerne og bilerne, fordi man ikke
automatisk kan estimere hvor langt tid det tager at stille et stillads op. Teamlederen har ofte
påpeget at hvis de blev taget med i planlægningen, kunne denne optimeres.
- Når man lejer et stillads, lejes det for en periode. Det sker dog ofte, at byggerier forsinkes og
at kunden derfor ønsker at forlænge aftalen. Det betyder at man må ændre på lagte planer.
- Alle stilladser bygges ud fra de samme grundkomponenter. Dvs man har ikke et bestemt
stillads, men at et stillads består af et vist antal komponenter afhængigt af designet.
### IT-systemer
I HSU har man nogle gamle regnearkssystemer, og en kalender uden egentlig funktionalitet, så det
meste planlægning er stadig manuelt.
Man har imidlertid nogle forventninger til et nyt IT-system, og håber at det kan eliminere en del af
logistikproblemerne.
Man har følgende minimuskrav til et nyt IT-system:
- skal kunne se status på ressourcer (booket/ikke booket)
- skal kunne indtaste tilbud og sende disse til kunder
- skal kunne udskrive pakkelister
- skal kunne bruges til at planlægge anvendelsen af lastbiler og montører
### Opgave:
1. Opstil 3 punktlister
- formål (hvorfor er der behov for en IT-løsning) og 
- mål (Hvad vil man gerne opnå) og
- featureliste for et nyt IT-system. 
2. Lav en Domæne-model med refleksion over valg entiteter.
3. Udarbejd et aktivitetsdiagram for den nuværende arbejdsgang (AS-IS)
