# Eksamen

### Aflevering
I skal aflevere jeres projekter senest den fredag den 29-05-2020 Kl. 23:55
I skal aflevere på WiseFlow.

### Spørgetime

Vi afholder en spørgetime fredag den 4. juni kl. 10.00, hvor I kan stille spørgsmål og vi kan komme med nogle gode tips og tricks.

### Eksamensplan

Ordinær eksamen afholdes: Fredag den 12/6.

**Tidsplan** 

I kan finde eksamens planen på WiseFlow fra onsdag den 3. juni.

Evt. Re-eksamen afholdes den 26/6.

## Eksamensform

Eksamensform: 30 minutters ekstern individuel tværfaglig mundtlig projekteksamen.

Det er en online eksamen, så sæt dig grundigt ind i de formelle regler, som kan læses i denne [vejledning](https://cphbusiness.mrooms.net/pluginfile.php/348710/mod_resource/content/4/Vejledning_Studerende_FTU_DK_ver6.pdf).

Eksamen tager udgangspunkt i et projektarbejde (Fog projektet), der omfatter væsentlige emneområder på 1. studieår. Projektet er gennemført i grupper med anvendelse af de metoder, teknikker og værktøjer, der er anvendt i undervisningen. Eksamen afprøver læringsmålene for 1. og 2. semester, herunder at den studerende: 

- kan udvikle et kørende system 
- kan arbejde projektorienteret i teams
- kan kommunikere professionelt til en målgruppe 

Hele projektet er udgangspunkt for eksaminationen. Prøvens afvikling: 

1)	Den studerende præsenterer udvalgte aspekter af produkt og rapport. Det kan være en Powerpoint, forklaring af kode etc. maks 10 min.

2)	Eksamination: 15 minutter. Som en del af eksaminationen skal den studerende demonstrere programmeringsfærdigheder

3)	Votering og meddelelse af karakter: 5 minutter pr. studerende

Bedømmelse: Der gives en individuel samlet karakter ud fra en helhedsvurdering af projektet og den mundtlige del af prøven. Karakteren vægter 50 % til den samlede karakter for førsteårsprøve. Delprøven skal bestås særskilt.

#### Vurdering af rapport og system
Hvis I ikke angiver hvem der har lavet hvad, så vil vi gå ud fra at alle har bidraget ligeligt til begge dele.

Det er muligt at angive hvem der her skrevet specielle afsnit i rapporten. Det vil af os og censor blive læst som "Jens har skrevet dette - og ikke resten af gruppen, så al kredit (eller mangel på samme) går til Jens". **Bemærk**: Det betyder ikke at resten af gruppen ikke behøver at vide dette til mundtlig eksamen. Vi kan spørge alle om alle emner til eksamen.

Det samme gælder for koden. I kan godt angive hvem der har skrevet hvad, men alle kan blive spurgt om alle dele af koden.


#### Vurdering til projekteksamen
Til selve eksamen vil I starte en præsentation af systemet I har lavet og hvordan I har arbejdet med at udvikle det. 

Selve projekteksamen tager form af en samtale som styres af af underviser og censor. 
Spørgsmålene kan f.eks. være

* "på side sådan og sådan skriver I at - kan du uddybe det?"
* "Hvordan har I håndteret exceptions i jeres kode"
* "Har I anvendt et HashMap - nå, ikke - hvad er en Hashmap egentlig for noget"
* "Hvem har været Scrum master og hvilke opgaver havde vedkommende"

#### Karaktergivning
Vi bruger ca. 5 minutter til at votere.

## Pensum

Pensum for 1. semester indgår implicit i eksamen og består af følgende:

Grundlæggende kendskab til Javaprogrammering:

[Think Java, kap 1-7 og 9-10](http://greenteapress.com/thinkjava6/thinkjava.pdf)

Derudover har vi suppleret med egne videoer for at understøtte elevernes forberedelse til
undervisningen inden for følgende emner:

1. Simple datatyper
2. Arrays
3. Metoder
4. Løkker
5. Logiske operatorer og kontrolstrukturer
6. Objekter, referencer, indkapsling, nedarvning, polymorfi, interfaces
7. Collection framework
8. Exceptions (try-catch)
9. Debugning
10. Junit tests
11. Scanner
12. Skrivning og læsning fra filer
13. JDBC
14. Mysql

På 2. semester fremgår pensum af denne [semesteroversigt](https://datsoftlyngby.github.io/dat2sem2020SpringBornholm/).


