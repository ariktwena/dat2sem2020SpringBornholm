# SWOT- og Interessentanalyse på Fog-case

## Baggrund
I er blevet kontaktet af Fog Trælast og Byggecenter og tilbudt at overtage et projekt fra et andet konsulenthus, der var i gang med at lave en analyse af den del af Fogs forretning, der har med carporte at gøre.
  Konsulenthuset havde lavet en del interviews og indsamlet noget data inden de blev fyret pga manglede fremdrift. I har nu besluttet jer til at sige ja til opgaven, og vil gå systematisk til værks. Til en start vil I udarbejde en Interessent-analyse og en SWOT-analyse på baggrund af de data der foreligger. Resultatet vil I præsentere på næste kundemøde, så kunden kan se at I har sat jer grundigt ind i opgaven og hvem de er.

Selvom en dygtig konsulent kan bibeholde en naturlig gang efter at have skidt i bukserne, så må I hellere forberede jer grundigt, for ikke at tages i at havde misset vigtigt information. Hvem ved, måske har I endda nogle uddybende spørgsmål til kunden som blotlægger noget nyt de tidligere konsulenter ikke fik fat på.

## Opgaven
I skal kigge grundigt på det materiale, som allerede forelægger Dvs,

* Fog Trælast og Byggecenters hjemmeside
* Den video, som konsulenthuset har optaget af kunden

På den baggrund skal I lave:

1. En Interessent-analyse, hvor I gør rede for de implicerede aktører og deres interesser i projektet. I skal også gøre rede for hvad interessent-analysen har af konsekvenser for jeres arbejde med kunden og på projektet.
2. En SWOT-analyse over kunden set fra kundens perspektiv. I skal simpelthen hjælpe Fog til at se deres situation i markedet, og hvordan det nye IT-projekt vil påvirke deres situation. 
3. En SWOT-analyse over projektets chance for at blive en succes set fra udvikler teamets perspektiv. Dvs, at I laver en SWOT-analyse set fra jeres vinkel som udviklere. Hvad har I af muligheder, begrænsninger osv.
4. En formulering i punktform over følgende områder for indførelsen af et nyt IT-system til at beregne carports med: 
  - mål (hvad skal virksomheden opnå med systemet), 
  - formål og 
  - featureliste
  - skitse af en domæne model
  

## Præsentationen
  
Torsag skal I præsentere jeres resultater for kunden. I vores tilfælde er det for klassen samt en underviser.
Husk at tilhørerne er godt inde i sagerne, så hvis det er jer der skal lande jobbet, så  må I hellere lægge jer i selen. I har ca. 30 minutter til præsentation og dialog med kunden og målet er at I får så meget information med jer tilbage, og at kunden får tillid til at I kan styre opgaven i mål. 

I bestemmer selv hvilken form I bruger til præsentationen, men I kan f.eks. lave et par slides med Interessent-analysen og SWOT-analyserne og så **have nogle spørgsmål klar til kunden**, som I synes er vigtige for at I kan lave et godt stykke arbejde. Sørg for at alle gruppemedlemmer kommer på banen og husk også at præsentere jer selv. Sørg også for, at en fra gruppen tager notater.

## Formål

Øvelsen skal give jer indblik i Fogs forretning, så I er godt rustede til den kommende projektperiode. Øvelsen vil også træne jer I at tænke strategisk i forhold til en kunde og en opgave, og selvfølgelig også i at kunne kommunikere jeres tanker og ideer på enkel og overskuelig måde.

